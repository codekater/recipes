Gnocchi met tomaten-mascarponesaus

Ingrediënten voor 2 porties
    500 g kruimige aardappels schoongeboend, ingeprikt met vork
    1 sjalotje fijngesnipperd
    fijn zout en zwarte peper
    1 el olijfolie
    400 g tomatenblokjes (1 blik)
    100 g bloem
    2-3 el mascarpone naar smaak
    2 takjes basilicum blad grof gescheurd
    Parmezaanse kaas als garnering

Instructies
    Verwarm de oven voor op 180 °C.
    Leg de aardappels op een bakplaat bekleed met bakpapier. Pof ze 40-60 minuten in de oven (afhankelijk van de grootte van de aardappel) tot je er makkelijk in kunt prikken met een vork of mes. Laat ze afkoelen tot je ze kunt handelen.
    Fruit het sjalotje met een snuf zout 5 minuten in de olijfolie. Voeg de tomaatblokjes toe en laat rustig 15-20 minuten inkoken.
    Pel intussen de schil van de aardappels, doe het kruim in een kom en stamp tot een gladde puree. Kneed er vlug de bloem, ¼ theelepel fijn zout en wat peper doorheen. Verdeel het deeg in vier gelijke delen en rol ze tot dunne lange rollen van ongeveer 2 cm doorsnee. Snijd de rollen in stukjes van 2 cm. Druk er met de tanden van een vork een ribbeltjespatroontje in.
    Breng een pan water aan de kook. Kook de gnocchi in 2-3 minuten gaar – ze komen bovendrijven. Doe in een kom met ijskoud water, laat 2 minuten afkoelen en leg op een bord.
    Roer de mascarpone door de tomatensaus en warm nog even door.
    Verhit een scheutje olie in een koekenpan en bak de gnocchi op redelijk hoog vuur rondom bruin. Voeg dan toe aan de saus en roer door. Serveer met basalicumblad en Parmezaan.
    Tip: lekker met een frisse salade erbij.
