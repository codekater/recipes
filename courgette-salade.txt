Salade van courgette- en komkommerlinten
Bron: Miljuschka

Ingrediënten (voor 4 personen)
    20 g walnoten en wat extra ter garnering
    1 bosje munt blad geplukt
    1 kleine teen knoflook gepeld
    5 el extra vergine olijfolie
    30 g Parmezaanse kaas geraspt
    zout en zwarte peper
    400 g gele courgette met de kaasschaaf in linten geschaafd
    400 g komkommer met de kaasschaaf in linten geschaafd
    sap van ½ citroen
    pitten van ½ granaatappel
    100 g feta of witte kaas verkruimeld

Instructies
    1. Rooster de walnoten enkele minuten in een droge koekenpan. Laat even afkoelen en hak ze dan grof.
    2. Doe de walnoten met de munt, knoflook, 4 eetlepels extra vergine olijfolie en de Parmezaanse kaas in een hakmolentje of de kleine kom van een keukenmachine. Maal fijn tot pesto. Proef en breng op smaak met zout en peper.
    3. Hussel de courgette- en komkommerlinten met het citroensap en de rest van de olijfolie. Leg de salade op een serveerschaal en verdeel de pesto eroverheen.
    4. Garneer met de granaatappelpitten, laatste walnoten en de feta.